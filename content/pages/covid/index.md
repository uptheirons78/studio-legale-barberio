---
templateKey: covid
title: Covid 19
heading: Covid 19
description: >-
  Situazione COVID-19 e rinnovo dei permessi di soggiorno degli stranieri in scadenza. Tutti i permessi di soggiorno in scadenza sono prorogati fino al 31 agosto 2020 e potranno essere rinnovati dopo tale data.
---
Ci arrivano quotidianamente richieste da parte dei nostri clienti in merito alla **possibilità di rinnovare i permessi di soggiorno in scadenza**. I permessi di soggiorno sono **prorogati**, quindi **potrete rinnovarli dopo il 31 agosto 2020**.


Le norme:

La legge **24 aprile 2020 n. 27** (entrata in vigore il 30.04.2020) ha convertito, con modificazioni, il **Decreto Legge 17 marzo 2020, n. 18**, introducendo importanti novità relative alle validità di permessi di soggiorno.

**L'art. 103 comma 2** così dispone in merito ai rilasci ed ai rinnovi dei permessi di soggiorno:
_"Ai fini del computo dei termini ordinatori o perentori, propedeutici, endoprocedimentali, finali ed esecutivi, relativi allo svolgimento di procedimenti amministrativi su istanza di parte o d'ufficio, pendenti alla data del 23 febbraio 2020 o iniziati successivamente a tale data, non si tiene conto del periodo compreso tra la medesima data e quella del 15 aprile 2020. Le pubbliche amministrazioni adottano ogni misura organizzativa idonea ad assicurare comunque la ragionevole durata e la celere conclusione dei procedimenti, con priorità per quelli da considerare urgenti, anche sulla base di motivate istanze degli interessati. Sono prorogati o differiti, per il tempo corrispondente, i termini di formazione della volontà conclusiva dell'amministrazione nelle forme del silenzio significativo previste dall'ordinamento."_.

Al successivo **comma 2 _quater_** stabilisce che _"**I permessi di soggiorno dei cittadini di Paesi terzi conservano la loro validità fino al 31 agosto 2020**."_.

E continua: _"Sono prorogati fino al medesimo termine anche: a) i termini per la conversione dei permessi di  soggiorno da studio a lavoro subordinato  e da  lavoro stagionale a lavoro subordinato non stagionale; b) le autorizzazioni al soggiorno di  cui  all'articolo  5, comma 7, del T.U.I. (dichiarazioni di presenza); c) i documenti  di  viaggio  di  cui  all'articolo 24  del decreto legislativo 19 novembre 2007, n. 251 (documenti di viaggio per titolari di protezione internazionale); d) la  validità  dei  nulla  osta  rilasciati  per  lavoro stagionale,  di  cui  al  comma  2 dell'articolo 24   del   T.U.I.; e) la  validità  dei  nulla  osta   rilasciati   per   il ricongiungimento familiare di cui agli articoli 28, 29 e  29-bis  del T.U.I.; f) la validità dei nulla osta rilasciati per  lavoro per casi particolari di cui agli articoli  27  e  seguenti  del  decreto legislativo  n.  286  del  1998,  tra cui  ricerca, blue card, trasferimenti infrasocietari."_

Inoltre: _"Il nuovo comma 2-quinquies estende le disposizioni di  cui  al  comma  2-quater anche ai permessi di soggiorno di cui agli articoli 22 (lavoro subordinato a tempo determinato e indeterminato), 24 (lavoro stagionale),  26 (lavoro autonomo), 30 (motivi familiari), 39-bis (soggiorno di studenti, scambio di alunni, tirocinio) e 39-bis.1 (ricerca lavoro) del T.U.I.. Il  presente  comma  si  applica  anche   alle   richieste di conversione."_