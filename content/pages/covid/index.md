---
templateKey: covid
title: Covid 19
heading: Covid 19
description: >-
  Situazione COVID-19 e rinnovo dei permessi di soggiorno degli stranieri in scadenza. Tutti i permessi di soggiorno in scadenza sono prorogati fino al 15 giugno 2020 e potranno essere rinnovati dopo tale data.
---
Ci arrivano quotidianamente richieste da parte dei nostri clienti in merito alla **possibilità di rinnovare i permessi di soggiorno in scadenza**. I permessi di soggiorno sono **prorogati**, quindi **potrete rinnovarli dopo il 15 giugno 2020**.


Le norme:

**L'art. 103 comma 1 del D.L. 18/20** così dispone in merito ai rilasci e ai rinnovi dei permessi di soggiorno:
_"ai fini del computo dei termini ordinari o perentori propedeutici , endoprocedimentali, finali ed esecutivi , relativi allo svolgimento di procedimenti amministrativi su istanza di parte o d'ufficio, pendenti alla data del 23 febbraio 2020 o iniziati successivamente a tale data, NON si tiene conto del periodo compreso tra la medesima data e quella del 15 aprile 2020. Le pubbliche amministrazioni adottano ogni misura organizzativa idonea ad assicurare comunque la ragionevole durata e la celere conclusione dei procedimenti , con priorità per quelli da considerare urgenti, anche sulla base di motivate istanze degli interessati. Sono prorogati o differiti, per il tempo corrispondente, i termini di formazione della volontà conclusiva dell'amministrazione nelle forme del silenzio significativo previste dall'ordinamento"_.

Al successivo comma 2 stabilisce che _"Tutti i certificati , attestati, permessi, concessioni, autorizzazioni e atti abilitativi comunque denominati, in scadenza tra il 31 gennaio e il 15 aprile 2020, **conservano la loro validità fino al 15 giugno 2020**"_.

Come chiarito nella circolare prot. 23308 del 21/03/2020 del Ministero dell'Interno Dipartimento della Pubblica sicurezza, **TUTTI I PERMESSI DI SOGGIORNO IN SCADENZA TRA IL 31 GENNAIO E IL 15 APRILE 2020  SONO PROROGATI SINO AL 15 GIUGNO 2020 DANDO LA POSSIBILITA' AI TITOLARI DI POTER EFFETTUARE LA DOMANDA DI RINNOVO DOPO TALE DATA**.