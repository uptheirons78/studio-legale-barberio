---
templateKey: chi-siamo
title: Chi Siamo
heading: Chi Siamo
description: Esperti e specializzati nel diritto dell'immigrazione, diritto di asilo, protezione internazionale e nel diritto di famiglia
members:
  collaboratori:
    - descrizione: >-
        Esperta in diritto dell’immigrazione, protezione internazionale e
        diritto di asilo. Si occupa di diritto internazionale, diritto penale,
        diritto minorile e di famiglia.
      email: avvocatolaura@studiobarberio.org
      image: /assets/laura.jpg
      imageAlt: avvocato laura barberio
      name: Laura Barberio
      occupazione: Avvocato
      telefono: 366 1909090
    - descrizione: Si occupa dell’organizzazione e dell’amministrazione dello studio.
      email: info@studiobarberio.org
      image: /assets/sara-cardigliano.jpg
      imageAlt: sara cardigliano studio legale barberio
      name: Sara Cardigliano
      occupazione: Responsabile Segreteria
      telefono: 338 2037427
---
L’attività dello Studio Legale Barberio si incentra nella tutela dei diritti umani, contro ogni tipo di discriminazione, dalla difesa del diritto alla salute e dei minori alla irragionevole durata dei processi.

Si occupa del diritto di famiglia ossia dei rapporti familiari e dei vari aspetti ad essi connessi, quali rapporti personali e patrimoniali tra coniugi, separazione e divorzio, protezione dei minori.

Lo Studio Legale Barberio offre assistenza in diritto penale e penitenziario, anche minorile.


Provvede altresì a tutelare e assistere le vittime di reati, a redigere denunce e costituzioni di parte civile. Ove occorra, si avvale dell’ausilio di investigatori privati di massima fiducia.

L’ Avvocato Laura Barberio è [esperta in diritto dell’immigrazione](/assets/esperto-in_barberio.pdf).

Si dedica al diritto dell’immigrazione, in ambito civile, penale e amministrativo e assiste gli stranieri nella fase del rinnovo del permesso di soggiorno, della richiesta di cittadinanza italiana e di apolidia, oltre che nei procedimenti avverso le espulsioni.

In particolare, tutela il diritto di asilo, assistendo i richiedenti la protezione internazionale, sia dinanzi alle Commissioni per il riconoscimento della protezione internazionale sia nella fase giudiziaria, volta al riconoscimento dello status di rifugiato, della protezione sussidiaria, della protezione umanitaria.

La sua attività è prevalentemente orientata alla tutela delle vittime di tortura, anche grazie all’ausilio di psicologi ed etnopsichiatri; difende le vittime di schiavitù e di tratta, di persecuzione per motivi religiosi, politici, per orientamento sessuale, per appartenenza a gruppi minoritari ed è diretta alla difesa alle libertà fondamentali, tra cui quella di espressione e di stampa. Sostiene la lotta contro le mutilazioni genitali femminili e ogni altra forma di violenza e violazione dei diritti umani contro le donne e i minori.

L’avvocato Laura Barberio è iscritta nelle liste dei difensori per i non abbienti in materia penale, di diritto di famiglia e in diritto dell’immigrazione, che consente la [richiesta di ammissione al patrocinio a spese dello Stato](http://www.giustizia.it/giustizia/it/mg_3_7_2.wp) a chi non raggiunga il reddito annuo imponibile di Euro 11.528,41.

Recentemente si è tenuto a Roma il primo **Corso per Avvocati Immigrazionisti**, organizzato dal Consiglio dell’Ordine degli Avvocati di Roma – Progetto Famiglia Minori e Immigrazione. **Tra i membri del Comitato Scientifico anche l’ Avv. Laura Barberio che è stata relatrice nell’ambito del Corso**. Il corso, come sostenuto dal Coordinatore Vicario Avv. Roberto Maria Meola, è volto alla formazione di una Avvocatura di qualità nel settore del diritto dell’Immigrazione, una branca del diritto estremamente complessa e sempre più attuale.

L’Avvocato Laura Barberio è stata relatrice durante un importante convegno organizzato dal Consiglio dell’Ordine degli Avvocati di Roma tenutosi lunedì 17 febbraio 2014 presso l’Aula Avvocati del Palazzo di Giustizia di Piazza Cavour e che aveva come argomento l’immigrazione ed il patrocinio a spese dello Stato, dal titolo: [“Immigrazione e Patrocinio a Spese dello Stato”](http://www.ordineavvocatiroma.it/Documenti/20-2014.pdf)