---
templateKey: index-page
title: Studio Legale Barberio
heading: Il Nostro Studio
description: Esperti e specializzati nel diritto dell'immigrazione, diritto di asilo, protezione internazionale e nel diritto di famiglia

---
Lo **Studio Legale Barberio** da anni si occupa di diritto internazionale, diritto penale, diritto di famiglia, diritto minorile, **diritto dell’immigrazione**, protezione internazionale e riconoscimento dell’asilo politico. Si impegna quotidianamente per la tutela dei diritti umani, in ambito civile, penale ed amministrativo.

Lo Studio Legale Barberio è composto da un team affiatato di professionisti coordinato dal titolare Avvocato Laura Barberio [esperto in diritto dell’immigrazione](</assets/esperto-in_barberio.pdf>). Grazie alla maturata esperienza nell’ambito del diritto dell’immigrazione, si dedica con successo al diritto di asilo, per il riconoscimento della protezione internazionale dei rifugiati politici, vittime di tortura.

Lo Studio Legale Barberio collabora attivamente con numerose associazioni tra cui **“A buon Diritto onlus”**, svolgendo attività di supporto nella tutela delle vittime di ogni tipo di discriminazione, in materia di immigrazione, riconoscimento dell’asilo politico, della protezione internazionale e del diritto alla salute anche in ambito carcerario.

Lo **Studio Legale Barberio** si avvale anche di **esperti collaboratori esterni** specializzati in diritto civile, diritto del lavoro e previdenziale, diritto tributario, diritto della navigazione, diritto condominiale, diritto bancario, diritto dell’immigrazione, protezione internazionale e riconoscimento dell’asilo politico e di una fitta rete di corrispondenti in tutta Italia.

L’Avvocato Laura Barberio ha partecipato in qualità di docente al **Master MEDIM** presso l’**Università di Tor Vergata – Roma**, nonché in qualità di relatore a numerosi convegni organizzati dal Consiglio dell’Ordine degli Avvocati di Roma in materia di diritto dell’immigrazione.

Nel marzo del 2016 l’Avvocato Laura Barberio ha preso parte, in qualità di relatore, al Terzo Incontro del **Corso di Formazione** a più voci di approfondimento in materia di IMMIGRAZIONE relativo a[ “La Disciplina delle Espulsioni Amministrative”](/assets/immigrazione-terzo-incontro-31-marzo-2016-la-disciplina-delle-espulsioni-amministrative.pdf) presso la Corte d’Appello di Roma – Aula Europa organizzato dalla Scuola Superiore della Magistratura e dall’Ordine degli Avvocati di Roma.

Nello specifico l’Avvocato Laura Barberio ha relazionato in merito a **“I Rapporti tra Espulsione e Protezione Internazionale”**.