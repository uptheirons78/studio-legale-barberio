---
templateKey: en-laura-page
title: Laura
---
ENGLISH Avvocato [Cassazionista](https://www.ordineavvocatiroma.it/wp-content/themes/oar/SchedaIscritto.php?id=1393&elenco=1), Laura Barberio è membro del **Centro di Ricerche Economiche e Giuridiche** presso l’Università Tor Vergata di Roma e **docente** presso lo stesso Ateneo nell’ambito del **MEDIM – Master di II Livello in Economia, Diritto ed Intercultura delle Migrazioni**.

Dal 2009 è **docente** presso il **Master di II livello in “Etnopsichiatria”** attivato dall’Istituto A. T. Beck di Roma nelle materie che riguardano il diritto dell’immigrazione.  Attualmente è membro di due Commissioni del Consiglio dell’Ordine degli Avvocati di Roma.

Relatrice in numerosi convegni organizzati dalla **Scuola Superiore della Magistratura** e dal **Consiglio dell’Ordine degli Avvocati di Roma** da anni si dedica alla difesa degli stranieri in Italia, con particolare riferimento alla tutela dei diritti umani dei richiedenti la protezione internazionale e delle vittime di tortura.

È autrice del volume [IL DIRITTO DEGLI STRANIERI](http://www.dikegiuridica.it/prodotto.php?id=995), Manuale operativo con normativa, giurisprudenza, prassi, tabelle riassuntive, schede pratiche e formulari, [DIKE](http://www.dikegiuridica.it/prodotto.php?id=995) 2018.