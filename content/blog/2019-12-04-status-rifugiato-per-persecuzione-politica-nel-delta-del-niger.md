---
templateKey: blog-post
title: Status Rifugiato per persecuzione politica nel Delta del Niger
date: 2015-10-05T10:07:00.000Z
description: >-
  Stranieri – protezione internazionale – status di rifugiato politico a
  cittadino nigeriano: persecuzione di carattere politico.
category: sentenza
sentenza: /assets/nigeria_sentenza_5_2012.pdf
sentenza_btn: Leggi la sentenza
link: >-
  https://www.amnesty.it/rapporti-annuali/rapporto-annuale-2017-2018/africa/nigeria/
articolo_btn: Amnesty International Rapporto sulla Nigeria
---
Il Tribunale di Roma concede lo **status di rifugiato politico ad un cittadino nigeriano**, pastore nella chiesa pentecostale di una città del Delta State, ritenuto appartenente al **MEND** (Movimento per l’emancipazione del Delta del Niger) ed attivo nell’organizzazione di una civile manifestazione di protesta tenutasi il 02/10/2008 e per questo vittima di gravi persecuzioni.


Il Giudice da atto del fatto che “_è innegabile, sulla base delle descritte risultanze istruttorie, come l’odierno ricorrente, ritenuto (infondatamente) appartenente ai militanti del MEND, abbia subito_ _**gravi persecuzioni** attuate (il rogo della sua chiesa) o minacciate (gli annunci radiofonici circa il destino degli appartenenti al suddetto movimento … da parte dei gruppi di JTF incaricati di arrestare coloro che erano stati coinvolti nella manifestazione ed i conseguenti arresti ed uccisioni, tra cui il padre del ricorrente portavoce del villaggio). **La persecuzione ha quindi avuto natura ideologica e risulta svolta per motivi di appartenenza (erroneamente presunta) movimento al quale lo stesso ha dichiarato di non appartenere in considerazione delle sue funzioni religiose**_” e nello specifico rileva che “_**indubbia è l’attualità del pericolo per il ricorrente**, avuto riguardo al perdurare delle ragioni di conflitto e di contrasto tra il movimento del MEND e le forze governative in Nigeria, circostanza che induce a ritenere che il ricorrente esporrebbe se stesso e la propria vita a grave pericolo in caso di rientro nel proprio paese_” come elementi integranti la fattispecie di cui alla Convenzione di Ginevra.


Al ricorrente veniva, quindi, riconosciuto lo status di rifugiato.

Giudice: **Tribunale di Roma, Dott.ssa Colla**.

Decisione: **Sentenza n. 05 V.G. del 2012**.

Avvocato: **Laura Barberio** del Foro di Roma.
