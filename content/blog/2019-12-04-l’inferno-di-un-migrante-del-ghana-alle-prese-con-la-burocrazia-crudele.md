---
templateKey: blog-post
title: L’INFERNO DI UN MIGRANTE DEL GHANA ALLE PRESE CON LA BUROCRAZIA CRUDELE
date: 2015-02-09T15:42:00.000Z
description: >-
  Stranieri - Richiedente asilo - A causa della mancata sospensione automatica
  del provvedimento di diniego un cittadino ghanese viene fermato a condotto al
  CIE di Trapani.
category: articolo
link: 'https://bit.ly/2Yf04zP'
articolo_btn: Leggi l'articolo
---
Il signor S è stato ospite del Centro di identificazione ed espulsione “Vulpitta” di Trapani per due settimane. In quel centro non sarebbe dovuto entrare e, invece, **il suo trattenimento è stato convalidato dal Giudice di Pace (senza l’interprete)**.

Questa la sua storia: arrivato in Italia dal Ghana nel 2009 ha fatto richiesta di asilo politico. Al momento della domanda non aveva documenti del paese di origine e perciò, come previsto dall’articolo 20 comma 2 lettera A del d. lgs. 25/08, è stato indirizzato al C.A.R.A. di Castelnuovo di Porto (Roma).

Riceve il **diniego alla richiesta di asilo dalla Commissione Territoriale** e presenta **ricorso al Tribunale di Roma**. Questo non era un problema per la permanenza regolare sul territorio italiano, poiché, come ha evidenziato Laura Barberio, il suo avvocato, quella “lettera A” prevede **il rilascio automatico di un provvedimento di sospensiva**. Aveva diritto quindi a un permesso di soggiorno per richiesta asilo fino alla fine del procedimento al Tribunale.

Ma non è andata così.

La Questura di Roma, al momento del rigetto, l’ha inserito nei casi regolati dalle lettere “B” e “C” dello stesso articolo, secondo cui entro 15 giorni il ricorrente deve lasciare l’Italia.

Rilevato l’errore dinanzi al Giudice del Tribunale, il signor S ha ottenuto la sospensiva del provvedimento impugnato e il permesso di soggiorno, ed è stato convocato in Tribunale per il 15 febbraio 2012.

Ma Il 28 gennaio è stato fermato a Palermo e, sprovvisto di documento valido, è stato portato al Vulpitta.

Ce la farà a presentarsi all’udienza? E ancora: è immaginabile che chi legga questo articolo fatichi a orientarsi tra leggi e regolamenti, tra A B e C. Pensate ad un richiedente asilo che ignora lingua e leggi italiane.

Articolo pubblicato su Italia Razzismo del 15 Febbraio 2012.
