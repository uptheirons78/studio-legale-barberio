---
title: >-
  Protezione internazionale per discriminazione razziale e riduzione in
  schiavitù
date: 2015-10-06T09:08:00.000Z
description: >-
  Stranieri – protezione internazionale – art. 1 Convenzione di Ginevra: status
  di rifugiato – elementi identificativi dello status: disciminazione razziale e
  riduzione in schiavitù dei membri dell’etnia pular
category: sentenza
sentenza: /assets/sentenza_21894_2010.pdf
sentenza_btn: Leggi la sentenza
link: >-
  https://www.amnesty.it/rapporti-annuali/rapporto-annuale-2017-2018/africa/mauritania/
articolo_btn: Amnesty International Rapporto sulla Mauritania
---
Il Tribunale di Roma riconosce lo **status di rifugiato politico** ai sensi della Convenzione di Ginevra per persecuzioni ad un cittadino mauritano di etnia pular ridotto in **schiavitù** considerando che “_**in Mauritania il fenomeno della schiavitù non risulta in concreto debellato**, come dimostrato dal fatto che pur essendo la schiavitù stata formalmente abolita dapprima nell’anno 1905 dai francesi, successivamente nel 1965 dalla Costituzione ed infine nel 1980, **tuttora tale istituto permane sotto diverse forme**, tanto da essere stato criminalizzato soltanto di recente, nell’agosto del 2007. Che … **soggetti a tale fenomeno sono effettivamente gli appartenenti all’etnia e lingua pular**, della quale fa parte il ricorrente_”.

Rilevante a livello procedurale e sull’onere della prova la statuizione “_che nei procedimenti in esame la prova può del resto essere valutata con minore rigore, in considerazione dell’obiettiva difficoltà in cui incorre chi si sia trovato precipitosamente a fuggire dal proprio paese per salvaguardare la propria incolumità (c.d. principio dell’onere probatorio attenuato, cfr. Consiglio di Stato, sez. IV, 12/01/1999 n. 11, richiamato da Cass. Sez. I, 26278/2005 e Sez. Un. 27310/2008 e recepito nell’art. 3 del Decreto Legislativo 19/11/2007 n. 251)_“.

Tribunale: **Tribunale di Roma, Dott.ssa Fanti**. 

Decisione: **Sentenza n. 21894 del 29 ottobre 2010**.

Avvocato: **Laura Barberio** del Foro di Roma.
