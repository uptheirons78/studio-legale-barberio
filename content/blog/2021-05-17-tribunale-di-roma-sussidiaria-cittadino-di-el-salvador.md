---
templateKey: blog-post
title: >-
  Tribunale Ordinario di Roma riconoscimento della Protezione Sussidiaria a cittadino di El Salvador
date: 2021-05-17T09:00:00.000Z
description: >-
  Recente decisione del Tribunale Ordinario di Roma con la quale viene riconosciuta ad un cittadino di El Salvador la protezione sussidiaria ai sensi dell'art. 14 lett. b del D. Lgs. 251/07
category: sentenza
sentenza: /assets/el-salvador-sussidiaria.pdf
sentenza_btn: Leggi l'ordinanza
---
L’assistito dell’Avvocato Laura Barberio era perseguitato dai _pandilleros_, in quanto probabile vittima delle loro estorsioni e, in caso di rifiuto, di torture fisiche e psicologiche.

Condivisa la credibilità della vicenda, il Tribunale di Roma rileva che il timore in caso di ritorno espresso dal ricorrente nei confronti delle _pandillas_, non possa essere inficiato dal fatto che lo stesso non abbia mai avuto contatti diretti con i membri delle _maras_, né di aver mai subito minacce o tentativi di estorsione in via diretta ed immediata.

In realtà, il fatto che già la commissione territoriale abbia ritenuto credibile che il ricorrente provenga dalla zona di **San Salvador**, che abbia figli in età scolare e soprattutto che sia legato alla famiglia di un funzionario di pubblica sicurezza caduto vittima di un fallito attentato perpetrato dalla _pandilla_ _“Mara Salvatrucha”_, induce di per sé a ritenere che **il timore da questi paventato in sede di audizione sia concreto ed attuale e lo esponga in caso di rientro al rischio di trattamenti inumani e degradanti** e ciò in ragione delle autorevoli fonti consultate, anche molto recenti.

Peraltro, le fonti specifiche, approfondite  e attuali riportate nel decreto allegato riferiscono che **_“la risposta statale è diffusamente considerata inefficace nella repressione delle suddette attività criminali; nonostante la presenza di un articolato quadro normativo teso alla repressione di questo fenomeno, la debolezza e la corruzione all’interno delle forze di sicurezza e del sistema giudiziario locale contribuiscono a creare a El Salvador un alto livello di impunità per questi crimini, aggravato dal fatto che molti funzionari pubblici e forze di polizia hanno negoziato con le bande”_**.
