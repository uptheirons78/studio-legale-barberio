---
title: CORTE DI CASSAZIONE – 12 DICEMBRE 2016 ORDINANZA N. 25463
date: 2018-02-12T08:40:00.000Z
description: >-
  Riconosciuta la protezione internazionale alla donna che ha lasciato il suo
  Paese (nella specie la Nigeria) per evitare un matrimonio forzato e combinato
  dai genitori
category: sentenza
---
La **Corte Suprema di Cassazione**, VI Sezione Civile, ha ritenuto fondato il ricorso avverso la decisione della Corte d’Appello che non ha valutato che **la costrizione ad un matrimonio “_non voluto_” costituisce grave violazione della dignità** e, dunque, **trattamento degradante che integra un danno grave**, la cui minaccia, ai fini del riconoscimento di protezione sussidiaria, può provenire anche da soggetti diversi dallo Stato, allorché le autorità pubbliche o le organizzazioni che controllano lo Stato o una sua parte consistente non possano o non vogliono fornire protezione adeguata.

Sussiste il dovere in capo al Giudice di merito di effettuare una verifica officiosa sull’attuale situazione del Paese di provenienza del richiedente asilo (Nigeria) e sull’eventuale inutilità di una richiesta di protezione alle autorità locali.

Giudice: **Corte Suprema di Cassazione – VI Sezione Civile**.

Avvocato: **Luigi Migliaccio** del Foro di Napoli.
