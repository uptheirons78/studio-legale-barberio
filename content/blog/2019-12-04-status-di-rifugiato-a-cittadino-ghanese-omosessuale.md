---
templateKey: blog-post
title: STATUS DI RIFUGIATO A CITTADINO GHANESE OMOSESSUALE
date: 2016-03-29T08:42:00.000Z
description: >-
  Stranieri – protezione internazionale – art. 1 Convenzione di Ginevra: status
  di rifugiato – elementi identificativi dello status: persecuzione per motivi
  di orientamento sessuale
category: sentenza
sentenza: /assets/ordinanza_4623_2016.pdf
sentenza_btn: Leggi l'ordinanza
link: >-
  https://www.amnesty.it/rapporti-annuali/rapporto-annuale-2017-2018/africa/ghana/
articolo_btn: Amnesty International Rapporto Ghana
---
**In Ghana l’omosessualità è considerata reato**: l’art. 104 capitolo 6 del codice penale ghanese proibisce la “**_congiunzione carnale innaturale_**“, definita in modo da includere i rapporti sessuali consensuali fra uomini.

Il Tribunale di Roma riconosce lo **status di rifugiato politico** ai sensi della Convenzione di Ginevra per persecuzioni ad un omosessuale sul presupposto che “_**il solo fatto della esistenza di norme penali persecutorie, giustifica il riconoscimento dello status di rifugiato**, poiché il ricorrente di orientamento omosessuale è costretto a violare la legge penale del proprio paese di origine e ad esporsi al rischio di persecuzione e a gravi sanzioni per poter vivere liberamente la propria sessualità come sancito sempre dalla S. Corte (sentenza 15981/2012): Tale violazione di un diritto fondamentale sancito dalla nostra Costituzione, dalla CEDU e dalla Carta dei Diritti Fondamentali dell’Unione Europea, vincolante in questa materia, si riflette, automaticamente, sulla condizione individuale delle persone omosessuali ponendole in una condizione oggettiva di persecuzione tale da giustificare la concessione della protezione richiesta_“.

Giudice: **Tribunale di Roma, I Sezione Civile, Dott.ssa Simonetta Minotti.**

Decisione: **Ordinanza ex art. 702 bis c.p.c. del 03/03/2016.**

Avvocato: **Laura Barberio** del Foro di Roma
