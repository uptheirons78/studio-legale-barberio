---
title: 'Congo: persecuzione politica e status di rifugiato'
date: 2015-10-06T09:28:00.000Z
description: >-
  Stranieri – protezione internazionale – art. 1 Convenzione di Ginevra: status
  di rifugiato – elementi identificativi dello status: persecuzioni per motivi
  politici
category: sentenza
sentenza: /assets/congo_279_2012.pdf
sentenza_btn: Leggi la sentenza
link: >-
  https://www.amnesty.it/rapporti-annuali/rapporto-annuale-2017-2018/africa/repubblica-democratica-del-congo/
articolo_btn: Amnesty International Rapporto sul Congo
---
Il Tribunale di Roma concede lo **status di rifugiato politico** ad una **giovane donna attiva nella lotta per il riconoscimento dei diritti umani in Congo** e per questo vittima di persecuzioni e gravi violenze.

Il Giudice dà atto della provenienza da “**_un Paese complessivamente a rischio_**” ma nello specifico rileva _“l’appartenenza della stessa e del di lei fidanzato ad un partito di opposizione al governo particolarmente attivo nelle questioni sociali e giovanili, le continue minacce ed i ripetuti arresti subiti, il costante pericolo di vita poiché appartenente al movimento di liberazione del Congo, l’uccisione del compagno della ricorrente, il rapimento del figlio maggiore … l’attuale grave stato di malattia nonostante la giovane età_” nonché “_l’avversione della popolazione della capitale nei confronti dei popoli provenienti dalle regioni a confine con il Ruanda \[…] il forte impegno della ricorrente e del compagno a sostegno delle ragioni delle popolazioni di quelle regioni devastate dal governo congolese_” come elementi integranti la fattispecie di cui alla Convenzione di Ginevra.

La ricorrente veniva dunque riconosciuta ammissibile alla protezione internazionale.

Giudice: **Tribunale di Roma, I Sezione Civile Dott.ssa Pagliari.** 

Decisione: **Sentenza n. 279 Volontaria Giurisdizione del 02 aprile 2012**

Avvocato: **Laura Barberio** del Foro di Roma.
