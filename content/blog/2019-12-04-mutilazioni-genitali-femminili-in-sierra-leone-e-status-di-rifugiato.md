---
templateKey: blog-post
title: Mutilazioni genitali femminili in Sierra Leone e status di rifugiato
date: 2015-10-06T09:16:00.000Z
description: >-
  Stranieri – protezione internazionale – art. 1 Convenzione di Ginevra: status
  di rifugiato – mutilazioni genitali femminili sono gravi atti di violenza
  fisica e di aggressione – incapacità dello Stato di fornire protezione
category: sentenza
sentenza: /assets/sierra-leone_3854_2012.pdf
sentenza_btn: Leggi la sentenza
link: >-
  https://www.amnesty.it/rapporti-annuali/rapporto-annuale-2017-2018/africa/sierra-leone/
articolo_btn: Amnesty International Rapporto sulla Sierra Leone
---
La Corte d’Appello di Roma concede lo **status di rifugiato politico** ad una cittadina della Sierra Leone **vittima di mutilazioni genitali femminili**.

Poichè “_la reclamante ha documentato di esser stata vittima di mutilazioni genitali di tipo II…e di violenze fisiche con esiti cicatriziali come confermato dall’ospedale San Gallicano di Roma_“, a parere della Corte “_appare evidente il **concreto e individuale pericolo che una giovane donna ormai priva di familiari, possa subire nel caso di rientro nel suo paese di persecuzioni e violenze riguardanti non solo la vita**, a causa della situazione ancora non del tutto stabilizzata dell’ordine pubblico, **ma anche l’integrità fisica in generale come la sottoposizione a più gravi mutilazioni genitali quali l’infibulazione**. Tenuto conto della situazione esistente in Sierra Leone …appare sussistente il fondato motivo di persecuzione con gravi atti di violenza e di aggressione idonei a porre in pericolo la vita e l’incolumità della richiedente senza che le autorità dello stato siano in grado di garantire idonea protezione ai sensi dell’art. 7 del D. Lgs. 251/2007_“.

Per tali motivi la Corte d’Appello di Roma ha riconosciuto lo status di rifugiato politico alla reclamante.

Rilevante in materia è la [risoluzione ONU in merito alle mutilazioni genitali femminili](https://bit.ly/2Rk6tbi).

Giudice: **Corte d’Appello di Roma**

Decisione: **Sentenza n. 3854 del 02 luglio 2012**

Avvocato: **Laura Barberio** del Foro di Roma
