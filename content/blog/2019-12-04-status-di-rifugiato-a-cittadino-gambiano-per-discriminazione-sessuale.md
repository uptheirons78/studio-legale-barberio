---
title: STATUS DI RIFUGIATO A CITTADINO GAMBIANO PER DISCRIMINAZIONE SESSUALE
date: 2017-01-11T09:28:00.000Z
description: >-
  Stranieri – protezione internazionale – art. 1 Convenzione di Ginevra: status
  di rifugiato – elementi identificativi dello status: persecuzione per motivi
  di orientamento sessuale
category: sentenza
sentenza: /assets/sentenza_6371_2016.pdf
sentenza_btn: Leggi la sentenza
link: >-
  https://www.amnesty.it/rapporti-annuali/rapporto-annuale-2017-2018/africa/gambia/
articolo_btn: Amnesty International Rapporto Gambia
---
In Gambia l’**omosessualità è considerata un reato punito dall’art. 144 del codice penale gambiano**.

Nel corso del giudizio di primo grado, il Tribunale di Roma “ha osservato che la vicenda narrata dal ricorrente, secondo cui egli era fuggito dal Gambia a causa della sua omosessualità, … non aveva ricevuto i necessari riscontri ed appariva poco credibile”.

Nel caso in esame, **il reclamante ha sostenuto che nel proprio Paese era anche stato arrestato a causa della sua omosessualità**. Ciò nonostante il Tribunale aveva rigettato le domande.

Osserva la Corte d’Appello che al contrario doveva tenersi in debito conto la circostanza che : “_Egli ha dimostrato… di avere avuto un compagno in Italia, con il quale ha vissuto… il quale ha a sua volta ottenuto la protezione internazionale in virtù della ordinanza del Tribunale di Roma … nel corso della quale il teste ha riferito di essere omosessuale.” Infatti, “le prove rese in altri giudizi hanno valore indiziario e non possono essere sottovalutate._”

E poco più avanti, la Corte osserva “**_che dal 2014 in Gambia sia previsto l’ergastolo per gli omosessuali e che il Presidente Gambiano Jammeh in più occasioni ha espresso la sua volontà di “combattere” gli omosessuali, paragonati ad’un epidemia per il Paese, chiedendo loro di lasciare il Paese, minacciando persino la decapitazione_**”.

Per questi motivi, la Corte d’Appello di Roma riconosce lo **status di rifugiato politico** ai sensi della Convenzione di Ginevra **per persecuzioni ad un omosessuale** sul presupposto che “_**la circostanza per cui l’omosessualità sia considerata un reato dall’ordinamento giuridico del Paese di provenienza… è rilevante**, costituendo una **grave ingerenza nella vita privata dei cittadini omosessuali**, che compromette grandemente la loro libertà personale e li pone in una situazione oggettiva di persecuzione, tale da giustificare la concessione della protezione internazionale_”.

Giudice: **Corte d’Appello di Roma, I Sezione Civile** 

Decisione: **Sentenza n. 6371/2016 il 27/10/2016**

Avvocato: **Laura Barberio** del Foro di Roma
